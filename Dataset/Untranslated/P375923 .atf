&P375923 = Fs Owen 206-207, 04 
#atf: lang sux 
@tablet 
@obverse 
1. 1(gesz2) 1(u) 7(disz) sar {gesz}kiri6 {gesz}geszimmar 
2. ku3 sa10-am3-bi 5/6(disz) ma-na 
3. a-ad-da dumu lugal-szuba3-sze3 
4. a-kal-la dumu u3-ma-ni-ke4 
5. in-szi-sa10 
6. a-ad-da a-kal-la-ar 
7. mu lugal in-na-pa3 
8. kiszib3 a-ad-da ib2-ra 
9. {gesz}kiri6-bi inim u3-ma-ni szesz-gal a-ad-da-ka-ta-am3 
10. a-kal-la in-sa10 
11. inim u3-ma-ni-ka ba-an-gi-in 
12. egir5#-bi-ta 
@reverse 
1. iti#? 2(disz) [...] 
2. da#-du-mu dumu lugal#-szuba3-ke4 
3. a-kal-la-ar inim in-ni-ga2-ar 
4. lu2 a-kal-la {gesz}kiri6-ta im-ta-an-e3 
5. {gesz}kiri6 a-kal-la-ka ba-an-kux(KWU147) 
6. igi ensi2-ka-sze3 
7. igi lu2-du10-ga dumu ur-nigar{gar}-ki-du10-sze3 
8. igi inim-ma-dingir dam-gar3-sze3 
9. igi {d}nanna-ku3-zu dumu lu2-{d}nanna nu-banda3 e2-{d}nanna-ka-sze3 
10. igi siki-su13# ab#-ba-iri-sze3 
11. igi ur-[...]-sze3 
12. igi a2-[x-x]-x-ni-sa6-sze3 
13. igi lu2-{d}szara2 dumu {d}utu-ge6-sze3 
@left 
1. iti {d}dumu-zi 
# text moved to next line 
2. mu hu-uh2-nu-ri{ki} ba-hul 
