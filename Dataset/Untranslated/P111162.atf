&P111162 = ITT 3, 05279 
#atf: lang sux 
@tablet 
@obverse 
@column 1 
1. di til-la 
2. 2(disz) 5/6(disz) sar e2 kum-dur2 
3. in-na-sa6-ga 
4. dam du-du dumu ti-ti-ka-ke4 
5. ku3 szu-na-ta bar igi-gal2-ni in-sa10 
6. du-du a-ba-ti-la:da 
7. e2-bi ur-e2-ninnu dumu du-du-ke4 in-gid2 
8. mu in-na-sa6-ga in-sa10-a-sze3 
9. kiszib3 e2 sa10-a-bi 
10. ki in-na-sa6-ga-ta ba-an-sar 
11. e2 ku3 szu-na-ta-am3 in-sa10-a 
12. nig2-gur11 du-du la-ba-szi-la2-a 
@column 2 
13. in-na-sa6-ga 
14. nam-erim2-am3 
15. 1(disz) nin-a-na dumu ni-za ku3-dim2 
16. du-du in-na-sa6-ga dam-ni-ir 
17. in-na-ba 
18. egir5 du-du-ta 
19. szu ARAD2-{d}nanna sukkal-mah ensi2-ka 
20. i3-bi2-la du-du im-ma-a-gi4-esz 
21. in-na-sa6-ga 
22. ARAD2 du-du in-na-ba-a 
23. igi di-ku5-ne-sze3 
24. ur-gu-la dumu sanga {d}nin-szubur 
25. nam-mah gu-za-la2 gi-zi 
@reverse 
@column 1 
26. a2-lu5-lu5 
27. nam-lu2-inim-ma-bi-sze3 im-ta-e3-esz 
28. u3 i3-bi2-la du-du-ke4-ne 
29. du11-ga-ne-ne-a ba-ni-gi-ne2-esz 
30. mu inim i3-bi2-la-ne-ka ba-an-gi-na-sze3 
31. lu2-inim-ma nam-erim2-e la-ba-szum2 
32. nin-a-na dumu ni-za 
33. u3 e2 kum-dur2-ra 
34. in-na-sa6-ga dam du-du-ra 
35. ba-na-gi-in 
36. 1(disz) geme2-ti-ra-asz2 
37. 1(disz) ma-gi-na 
38. 1(disz) sag-{d}ba-ba6-tuku 
39. dumu-munus nin-a-na dumu ni-za-ka-me 
@column 2 
40. in-na-sa6-ga dam du-du-ke4 
41. igi di-ku5-ne-sze3 
42. ama-ar-gi8-bi in-gar{ar} 
43. u3 i3-bi2-la du-du-ke4-ne 
44. inim ama-ne-ne 
45. nu-u3-ub-kur2-ne-a 
46. mu lugal-bi in-pa3-de3-esz 
47. ur-ba-gara2 dumu ur-{d}nunuz-kad2{muszen} maszkim 
48. lu2-{d}szara2 
49. lu2-dingir-ra 
50. ur-{d}isztaran 
51. di-ku5-bi-me 
52. mu us2-sa si-ma-num2{ki} ba-hul 
