&P110790 = ITT 2, 00920 
#atf: lang sux 
@tablet 
@obverse 
1. [di] til-la 
2. [x] sar e2 ha-la-{d}ba-ba6 dam ur-{d}ba-ba6-ke4 
3. ur-i7-da ab-ba lu2-{d}nanna-ka-ke4 
4. inim bi2-in-gar-ra 
5. ur-{d}lamma ensi2-ke4 
6. e2 ha-la-{d}ba-ba6-ka in-na-szum2-ma-a 
7. ur-i7-da di-ta ba-tak4-a 
8. iri-in-da-zal maszkim-e 
9. nam-erim2-bi in-ku5 
10. u3 ha-la-{d}ba-ba6-kam 
11. e2-bi in-sa10-a 
12. ab-ba-kal-la dumu ur-e2-ninnu u3 ha-la-{d}ba-ba6 lu2 e2 sa10-a-ke4 
13. nam-erim2-bi ib2-ku5 
14. e2 ha-la-{d}ba-ba6-ra 
15. ba-na-gi-in 
16. e2-a-qa2-ta2-ta2 lu2 kin-gi4-a lugal 
17. u3 ur-{d}lamma dumu kal-la maszkim-bi-me 
18. lu2-{d}szara2 
19. lu2-{d}nin-gir2-su 
20. lu2-dingir-ra 
21. di-ku5-bi-me 
22. lu2-gir2-su{ki} 
23. ur-{d}nansze 
24. im-ti-dam 
25. lu2-mar#-[za ki-ba gub-ba-me sza3] nina{ki#} 
26. [mu] {d}szu#-[{d}]suen# [lugal-e ma-da za-ab]-sza!-[li mu-hul] 
