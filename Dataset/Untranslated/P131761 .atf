&P131761 = TCL 05, 6047 
#atf: lang sux 
@tablet 
@obverse 
@column 1 
1. a-sza3 a-ne-a-ti 
2. a-SIG7 1(disz)-a ki 3(disz)-am3 i3-in-gal2 
3. inim lu2 kin-gi4-a lugal-ka-ta 
4. ugula-gesz2-da u3 SIG7-LAGAB? a-sza3-ga-ke4 in-na-an-pa3-de3-esz 
5. sze ki 3(disz)-a-ba ki 1(disz)-am3 ba-da-an-ba 
6. ki 2(disz)-am3 a2 in-da-an-dar-esz2 
7. gu2 ur-nigar{gar} nu-banda3-ka bi2-in-ga2-re-esz 
8. inim ur-nigar{gar} nu-banda3-ta-am3 
9. bi2-in-esz 
10. szu-{d}nin-mug-ga ugula 
11. u3 a-|PU3.SZA|-a-a szar2-ra-ab-du 
12. a-sza3 dam-a-ne-a-ti 1(bur3) GAN2-am3 
@column 2 
1. [lugal-me-lam2-e a2] bi2-in-dar 
2. bi2-in-esz 
3. bur-u2-SIG7-a 
4. ur-{d}ma2-ha-szu-um-ma 
5. e2 igi-in-gun3-sal 
6. mu {gesz}kiri6 ba-hul-a-sze3 
7. a-bu-um-dingir egir szagina-ke4 la-he-dam 
8. szuku 5(disz)-am3 1(bur3) GAN2-ta-am3 
9. inim ARAD2-{d}nanna nu-banda3-ta 
10. |PU3.SZA|-ni-szu [...]-e in-na-an-pa3 
11. sze-bi ki-su7-ka gal2-la-bi 
12. ur-{d}nin-mug-ga-ke4 
13. ur-nigar{gar} nu-banda3-am3 mu-da-an-kar bi2-in-du11 
14. ur-nigar{gar} nu-de6-am3 
15. en3 la-ba-na-tar{ar} 
16. kaskal-a mu-un-ti-il 
17. sza-lim-nu-ri geme2 a-ne-a-ti-kam 
18. e2 szu-szum2-ma i3-zah3-am3 
19. buru14-ka szar-ru-ba-ni in-dab5 
@reverse 
@column 1 
1. a-da-lal3-e ba-an-da-an-kar 
2. ur-{d}szara2 u3 lu2-giri17-zal ib2-gi-in 
3. 1(disz) gu4-gesz gu4 a-ne-a-ti 
4. szu-{d}nin-mug-ga ugula-gesz2-da-ke4 
5. lugal-me-lam2-e ba-an-de6 bi2-in-du11 
6. 2(disz) sa12-rig7-a-ni 
7. 1(disz) sag dam-ni in-na-an-ba 
8. 3(disz) sag szesz-a-ni in-na-an-ba 
9. bi2-in-du11 
10. ki dam a-ne-a-ti-ka i3-du2-ru-ne2-sza-am3 
11. dam a-ne-a-ti u3 mes-du gi-ne2-dam 
12. |PU3.SZA|-gi-na-ti sag-ga2-ni 6(disz)-am3 
13. szu-{d}nin-mug-ga geme2 a-ne-a-ti-kam bi2-in-du11 
14. geme2 a-ne-a-ti [i3-me-a] 
15. e2-szu-tum nam-erim2#-[e ba-szum2] 
16. x x x [...] 
17. [...] 
@column 2 
1. lu2-inim-ma-sze3 
2. im-ta-e3-esz 
3. 1(disz) ma2 1(gesz2) gur ur-{d}dumu-zi-da dam-gar3-sze3 ba-an-szi-sa10 
4. ma2 erin2-na i3-me-a 
5. szu-{d}nin-mug-ga nam-erim2-e ba-szum2 
6. i3-li2-a u3 szu-su 
7. lu2-inim-ma-sze3 im-ta-e3-esz 
8. u4 lu2 kin-gi4-a lugal-ke4 e2 szu-ba-ab-szum2-a 
9. esir2 ma2-a e2-a-ni in-si-ga-a inim ba-a-ga2-ar 
10. esir2 erin2-na i3-me-a 
11. szu-{d}nin-mug-ga ugula nam-erim2-bi ku5-dam 
$ 1 line blank 
12. inim-inim-ma 
13. e2 a-ne-a-ti 
14. ur-{d}nin-mug-ga-ke4 ba-an-de6 
15. giri3 {d}szul-gi-si-lu-ul lu2 kin#-gi4-a [lugal] 
