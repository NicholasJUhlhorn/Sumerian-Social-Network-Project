&P110830 = ITT 2, 00960 + ITT 3, 06519 
#atf: lang sux 
@tablet 
@obverse 
1. di til-la 
2. geme2-{d}lamma dam {d}iszkur-an-dul3-ke4 
3. lu2-{d}nin-gir2-su dumu ur-{d}nin-gesz-zi-da sagi-ra 
4. nam-mu10-us2-sa2-sze3 inim i3-in-{ga2}gar-ra 
5. ur-{d}nin-gesz-zi-da ti-la-a 
6. lu2-gu3-de2-a dumu ur-sa6-ga-ka-ra 
7. igi-ni in-na-{ga2}gar{ar} 
8. mu lugal 
9. lu2-{d}nin-gir2-su ibila-mu 
10. mu10-us2-sa2-zu he2-a in-na-du11-ga 
11. a-tu dam ur-{d}nin-gesz-zi-da 
12. ki mu lugal pa3-da-ka i3-tusz-sza 
13. lu2-gi-na dumu ur2-ra-ni 
14. ku-ku dam ur-nig2 ma2-lah5 
15. lu2-inim-ma-bi-me 
16. a-tu-e 
17. lu2-inim-ma bi2-gur 
@reverse 
1. lu2-gu3-de2-a 
2. nam-erim2-am3 
3. u3 geme2-{d}lamma-x-ke4 
4. lu2-gu3-de2-a-ra 
5. igi-ni in-na-{ga2}gar-ra 
6. mu lugal 
7. lu2-{d}nin-gir2-su-ka mu10-us2-sa2-zu mu10-us2-sa2-mu ba-ra-me 
8. in-na-ni-du11-ga 
9. MUSZ2-du dumu ab-ba-mu 
10. ur-{d}ba-ba6 
11. lu2-inim-ma-bi-me 
12. geme2-{d}lamma-ke4 
13. lu2-inim-ma bi2-gur 
14. lu2-gu3-de2-a nam-erim2-am3 
15. lu2-{d}nin-gir2-su dumu ur-{d}nin-gesz-zi-da-ke4 
16. geme2-nigar{gar} dumu lu2-gu3-de2-a-ka ba-an-tuku 
17. kal-la maszkim 
18. lu2-{d}szara2 lu2-eb-gal 
19. lu2-dingir-ra ur-{d}isztaran 
20. di-ku5-bi-me 
21. mu si-ma-num2{ki} ba-hul 
