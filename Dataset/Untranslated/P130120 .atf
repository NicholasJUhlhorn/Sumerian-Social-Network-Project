&P130120 = SNAT 360 
#atf: lang sux 
@tablet 
@obverse 
1. ama-tu 
2. 4(disz) 2/3(disz) gin2 ku3-babbar-sze3 
3. lu2-{d}szara2-sze3 
4. ur-nigar{gar} a-zu 
5. in-szi-sa10 
6. ur-{d}igi-ma-sze3 lu2 szutum2 
7. igi ur-{d}asznan-sze3 
8. igi lu2-dingir-ra-sze3 
9. lu2 ki inim-ma-me 
10. e2 ur-nigar{gar}-ta 
11. ab-ba-a szesz lu2-{d}szara2-sze3-ka-ke4 ba-an-de6 
12. ab-ba-a-ar en3 ba-an-na-<tar>{ar} 
13. nu-zu mu lugal tukum-bi e2-pisan mu-kux(KWU147)-kux(KWU147) 
14. ga-ra-an-de6 
15. bi2-in-du11 
@reverse 
1. igi ur-{d}isztaran-sze3 
2. igi lu2-dingir-ra dumu pa3-da-sze3 
3. igi ARAD2-{d}nanna gu-za-la2-sze3 
4. ab-ba-a mu lugal in-pa3-da-a 
5. lugal-dub-la2-ra sa10-sa10-de3 in-na-an-szum2 
6. dam ab-ba-a-ka sag sa10 du11-ga-na ba-gi-in 
7. ur-nigar{gar}-ke4 sa10 geme2 
8. ki lu2-{d}szara2-ta szu la-ba-an-ti-a 
9. ur-nigar{gar}-ke4 nam-erim2-bi ku5-dam 
10. sag dam ab-ba-a-ke4 tum2-mu-dam 
11. 1(disz) ur-{d}en-lil2-la2 dumu inim-{d}szara2 
12. 1(disz) i3-da-mu 
13. 1(disz) lu2-{d}szara2 dumu um-mi-a 
14. 1(disz) ur-lugal ugula-gesz2-da 
15. 1(disz) na-ba-sa6 ugula-gesz2-da 
16. lu2 ki-ba gub-ba-me 
17. iti {d}li9-si4 
18. mu en-unu6-gal {d}inanna ba-hun 
